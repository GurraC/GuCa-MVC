Redovisning
====================================
 
Kmom01: PHP-baserade och MVC-inspirerade ramverk
------------------------------------
 
Då var det premiär för denna kursen.

Det här var mycket på en gång. Måste erkänna att det var en smula förvirrande att direkt efter projektet i förra kursen sätta sig in i denna *röra*. Men som innan kommer förmodligen även denna *röra* utvecklas till något större och användbart.

För att få lite grepp över det hela så satte jag mig och skissade upp strukturen på papper för att snabbt kunna få en ögonblick och det hjälpte mig verkligen under kursmomentet. Med tiden så började jag förstå upplägget och inser att det kan bli väldigt tidsbesparande om jag bara får upp vanan med att arbeta i ramverket. Vet inte hur det fungerar ute i verkliga livet och har ingen erfarenhet av att arbeta med ramverk tidigare men jag kan se problem om man samtidigt arbetar i flera projekt som bygger på olika ramverk. Kan bli förvirrande och stjäla tid.

MVC som designmönster har jag använt mig av tidigare i java samt vid apputveckling och de termer jag inte riktigt var klar över googlade jag mig till.

Anax-MVC består av väldigt många delar och det kommer ta sin tid att gå igenom och får till dess sätta min tillit till att det fungerar som det ska. Jag har fortfarande mycket att lära när det gäller att bygga upp den effektivaste koden och strukturen. Känns kul att det börjar bli lite mer avancerat och lite över nivån för vanliga hemmakodaren.

Använder i stort sätt samma miljö som i de tidigare kurserna. WAMP 64 bit på win 8.1, FileZilla, Notepad+ och så flertalet webläsare.

Har klonat upp allt på GitHub och kommer i fortsättningen, i takt med att jag gör förändringar, svänga mig med namnet GuCa-MVC.

Av extrauppgifterna lade jag upp kalendern från OOPHP kursen.

